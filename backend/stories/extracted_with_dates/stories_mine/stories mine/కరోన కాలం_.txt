కరోన కాలం. 
సాయంత్రం అయిపోయింది. నెమ్మదిగా చీకట్లు ముసురుకుంటున్నాయి.రోజు వేసుకొనే టాబ్లెట్ అయిపోవడంతో దగ్గరలో ఉన్న మందుల షాపుకి బయలుదేరెను. రోడ్డు మీద మనుష సంచారం లేదు. దూరంగా రామాలయంలో దీపాలు వెలిగించేరు.అక్కడనుంచే నమస్కారం పెట్టుకొని మెడికల్ షాప్ దగ్గరికి చేరుకొనే సమయానికి ఎదురయ్యేడు ఒక పెద్ద వయస్సు కలిగిన పోలీసాయన పెట్రోల్ అయిపోయిన స్కూటర్ని వగరస్తూ తోసుకుంటూ.
            నన్ను చూసి ఆగి,సార్ ఈ సమయములో రోడ్డు మీద వున్నారేంటి
లోక్డౌన్ కదా ఇంకొంతసేపయితే పోలీస్ వాన్ వస్తుంది తగిన కారణం చెప్పకపోతే వాన్ ఎక్కించేస్తారు జాగర్త సార్ అంటూ. 

     రోడ్ ఎత్తుగా ఉండడంతో అతనికి బాగా చెమటలు పట్టి బట్టలు తడిసి  చాలా వడలి పోయి వున్నాడు. అలేగేనండి టాబ్లెట్ కోసం వచ్చెను వెళ్లిపోతాను అంటూ,ఏమయింది స్కూటర్ తోసుకుంటూ వస్తున్నారు అని.

       పోలీసాయన ఏమి చెప్పమంటారు సార్ నిన్న ఉదయం డ్యూటీ ఎక్కేను పని వత్తిడి వల్ల ఇప్పుడు డ్యూటీ దిగి ఇంటికెళుతున్నాను. నిన్న డ్యూటీకి వెళ్ళేటప్పుడు స్కూటర్ రిజర్వులో ఉంది కానీ చూసుకోలేదు అందుకే మధ్యలో ఆగిపోతే తోసుకుంటూ వస్తున్నాని.

        అతన్ని చూస్తే జాలేసింది. పెట్రోల్ బంకు ఇక్కడికి దగ్గరే. మందులు రేపు తెచ్చుకుందాం, బంకు వరకు బండి తోయడానికి హెల్ప్ చేద్దామని, మందులు రేపు కొనుక్కుంటాను, ఇద్దరం కలిసి బండిని బంకు దాకా తోసుకెళదాం రండి సార్ అని చెప్పేను.

     ఎందుకు సార్ మీకు శ్రమ,మాకిది అలవాటే అంటున్న అతనితో పర్వాలేదు లెండి అంటూ దగ్గర్లోనే ఉన్న పెట్రోల్ బంకు దగ్గిరకి, ఇద్దరం స్కూటర్ని తోసుకుంటూ బయలుదేరం.

     మాటల్లో తన సర్వీస్ అయిపోవచ్చిందని
అల్లుడు బోర్డర్లో ఉంటే కూతురు పురుడుకొచ్చిందని అన్ని తాను చూసుకోవలసివున్నప్పటికి అవన్నీ భార్యకు అప్పచెప్పి తాను డ్యూటీకి వెళుతున్నని
రాత్రి పగలు ప్రజలను అప్రమత్తం చేస్తున్నామని అదే మాకు తృప్తి అని చెప్పుకొచ్చాడు.మాటల్లోనే బంకు వచ్చింది.పోలీసాయన పెట్రోల్ నింపుకొన్నాడు.

     లక్డౌన్లో మనమందరం ఇళ్లలో భద్రంగా ఉంటే,పోలీసులు మాత్రం మన కోసం ఇంత శ్రమ పడుతుంటే వారి శ్రమని మనం ఎం గుర్తింస్తున్నామ అని అనిపించింది. 
నేను ఉద్యోగంలో ఎన్నో పోలీస్ సాల్యుట్స్  స్వీకరించెను.

     పోలీసాయన థాంక్స్ చెబుతూ బయలు దేరబోయాడు. అప్రయత్నంగా నా కుడి చెయ్యి పైకి లేచి కృతజ్ఞతగా పోలిసాయనకు సెల్యూట్  చేసింది.

      ఆశ్చర్యపోయిన ఆయన,వెలిగిపోతున్న కళ్లతోనే నమస్కారం చేస్తూ సాగిపోయాడు.

రచన
Kvs Ravi




